### Dalibor

- Jak často se kouká na počasí?

  - (1) Zajímá tě každý den, jaké bude počasí?
  - (2) Máš ve zvyku se dívat každý den na počasí?
    - (3) Díváš se pravidelně třeba každé ráno nebo každý večer?

- Proč se díváš na počasí?

  - (4) Z jakého důvodu tě zajímá, jaké bude počasí? Co vše to ovlivňuje pro tvůj den?

- Způsob zjišťování počasí?

  - (5) Jakým způsobem si zjišťuješ počasí na dnešní (nebo zítřejší) den? Například aplikace v telefonu, večerní zprávy, noviny, ...
  - (6) Máš to jako rutinu? Proč ano/ne?

- Jaké dopravní prostředky používáš?

  - (7) Jak vypadá tvůj běžný pracovní den z pohledu cestování? (do práce tam a tam, na trénink tam a tam, ...)
    - Jak daleko to kam máš?
  - (8) Využíváš vždy stejný prostředek k přepravě?
  - (9) Pokud ne, co ovlivňuje tvůj výběr?

- Jak to máš s jízdou na kole?

  - (10) Jezdíš rád na kole? Například na výlety?
  - (11) Přepravuješ se v rámci svého dne někam na kole? Proč ano/ne?
  - (12) Nemyslíš, že v Brně rychlejší se přepravovat na kole? (vůči autu)
  - (13) Znáš (a používáš) nějakou mobilní aplikaci na sdílená kola?

- Je pro něj důležitá cena přepravy?

  - (14) Řešil jsi někdy, kolik tě měsíčně stojí přepravování se v rámci Brna?
  - (15) Je to pro tebe důležitý faktor?
  - (16) Víš, že sdílená kola jsou v Brně teď zdarma? Jezdil bys na nich více, kdybys tohle věděl?

- Zkušenost se špatně zvoleným dopravním prostředkem

  - (17) Byl jsi někdy účastníkem dopravní nehody? Za jakých okolností (bylo to počasí)?
  - (18) Bylo by pro tebe důležité počasí v rozhodnutí se, jestli dnes pojedeš na kole?
  - (19) Myslíš si, že statistika o tom, kolik dopravních nehod se stalo za špatného/dobrého počasí je vypovídající?

- Je bezpečné dnes vyjet na kole?
  - (20) Kdyby ti při tom, jak se díváš na počasí (večerní noviny, aplikace, ...) navíc řekla, jestli statisticky je dnes (zítra) dobrý nápad vyjet na kole, je to pro tebe zajímavá informace?

### Dalibor interview

- Základní info o dotazovaným
  - Student FI MU, 23 let, zároveň pracující v Brně
  - Nebydlí v Brně, dojíždí 2-3x týdně

(1) Zajímá tě každý den, jaké bude počasí?

- Ano, je to pro mě důležitá informace. Minimálně jednou denně se podívám, jaké bude počasí buď dnes, zítra, nebo obecně celý týden

(2) Máš ve zvyku se dívat každý den na počasí?

- Ano, každý den se dívám. Nicméně nepravidelně - někdy si to zjístím ještě večer, někdy brzy ráno, než potřebuju vyrazit.

(3) Díváš se pravidelně třeba každé ráno nebo každý večer?

- ...zodpovězeno

(4) Z jakého důvodu tě zajímá, jaké bude počasí? Co vše to ovlivňuje pro tvůj den?

- Hlavně z důvodu, co si na sebe obleču, jestli si vzít s sebou deštník. Případně pokud má fakt hodně pršet, koupit si dopředu lístek na tramvaj v Brně, jelikož nemám žádnou šalinkartu - do Brna dojíždím jen občas. Koupit dopředu z důvodu, abych nemusel shánět automat na jízdenky.

(4.1) Doplňující otázka - Nemáš šalinkartu? Jakým způsobem se teda přepravuješ po Brně a vlastně i do Brna?

- Do Brna jedu autobusem z Olomouce. Přijedu k hotelu Grand - odtud jdu buď do práce (kanceláře), která je kousek od Moravského náměstí, tedy asi 10 minut pěšky (a pouze jednu zastávku šalinou z Malinovského náměstí). Chodím teda pěšky. Pokud do školy, tak buď pěšky (do 25 minut), nebo si vezmu šalinu. Pokud vyloženě nestíhám a zrovna nejede šalina, vezmu si Bolt kolběžku nebo Nextbike.

(5) Jakým způsobem si zjišťuješ počasí na dnešní (nebo zítřejší) den? Například aplikace v telefonu, večerní zprávy, noviny, ..

- Téměř vždy přes mobilní aplikaci přímo do Applu (i když se často mýli a počasí je nakonec jiné). Pokud chci co nejpřesnější předpověď (například plánuju výlet), tak přes webovku yr.no

(6) Máš to jako rutinu? Proč ano/ne?

- Úplně ne rutinu, ale dívám se každý den

(7) Jak vypadá tvůj běžný pracovní den z pohledu cestování? (do práce tam a tam, na trénink tam a tam, ...)

- Ráno jedu MHD v Olomouci na zastávku, z které jedu busem do Brna. Pak jdu buď do práce nebo do školy. Jak se přepravuju jsem už říkal. Zpátky k hotelu Grand se dostávám víceméně stejně, jako když jdu do práce/školy.

(8) Využíváš vždy stejný prostředek k přepravě?

- Ne, záleží na počasí a času. A taky, jestli se chci po cestě někde zastavit (pekárna, obchod)

(9) Pokud ne, co ovlivňuje tvůj výběr?

- ...zodpovězeno

(10) Jezdíš rád na kole? Například na výlety?

- Kdysi jsem jezdil fakt často. Teď spíš ne, mám jiné koníčky.

(11) Přepravuješ se v rámci svého dne někam na kole? Proč ano/ne?

- Ano, využívám aplikaci Nextbike. Dokonce zvažuji koupi předplatného, jelikož bych mohl jezdit v Olomouci i v Brně každý den. Navíc se studentskou slevou to vychází relativně výhodně.

(12) Nemyslíš, že v Brně rychlejší se přepravovat na kole? (vůči autu)

- Vůči autu bych řekl, že ano. A to hlavně z důvodu parkování. Například Nextbike má velké množství stanic, kde je možno kolo parkovat. Cesta autem je možná rychlejší, ale kolo mnohem rychleji zaparkuju.

(13) Znáš (a používáš) nějakou mobilní aplikaci na sdílená kola?

- ...zodpovězeno

(14) Řešil jsi někdy, kolik tě měsíčně stojí přepravování se v rámci Brna?

- Ano. Je to i důvod, proč nemám šalinkartu - nevyužíval bych ji naplno. Platit každou jízdu šalinou je časem taky velmi nákladné. Nevadí mi chodit 10 minut pěšky v létě i zimě.

(15) Je to pro tebe důležitý faktor?

- Relativně ano, jelikož nebydlím v Brně a musím cestovat z Olomouce. Platit si karty na MHD ve dvou městech je relativně nákladné.

(16) Víš, že sdílená kola jsou v Brně teď zdarma? Jezdil bys na nich více, kdybys tohle věděl?

- Ano vím o tom a díky této akci je popravdě využívám více, hlavně, když jedu do školy.

(17) Byl jsi někdy účastníkem dopravní nehody? Za jakých okolností (bylo to počasí)?

- Měl jsem lehkou autonehodu. Nedal mi přednost. Počasí v tom nehrálo roli.

(18) Bylo by pro tebe důležité počasí v rozhodnutí se, jestli dnes pojedeš na kole?

- Ano, jak jsem už psal. Ve velkém dešti bych na kole určitě nejel a vzal si šalinu. Dál samozřejmě v zimě na kole nepojedu.

(19) Myslíš si, že statistika o tom, kolik dopravních nehod se stalo za špatného/dobrého počasí je vypovídající?

- Tak když prší, pravděpodobně se stane více nehod (na kole). Vypovídající by to mělo být o čem?

(19.1) Doplňující otázka - No právě o tom, že za špatného počasí se stane více nehod a zároveň spočítaná pravděpodobnost, že pokud pršelo X, stalo se Y nehod.

- Ano

(20) Kdyby ti při tom, jak se díváš na počasí (večerní noviny, aplikace, ...) navíc řekla, jestli statisticky je dnes (zítra) dobrý nápad vyjet na kole, je to pro tebe zajímavá informace?

- Ano, je to zajímavá přidaná informace. A pokud budu vědět, že když pršelo X mm, stalo se Y nehod, tak je to zajímavá informace. Nicméně fakt, že dneska se mi s X % šancí stane nehoda, neovliní, jestli vyjedu nebo ne na kole.
